# -*- mode: mandoku-view -*-
#+TITLE: 周易參同契通真義
#+DATE: 2015-08-29 00:59:26
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶
<md:KR5d0019_HFL_000-001a>¶<pb:KR5d0019_WYG_000-1a>
欽定四庫全書　　　　子部十四
　周易㕘同契通真義　　　道家𩔖
　　提要
　　　　(臣/)等謹案周易㕘同契通真義三卷後蜀彭
　　　　曉撰曉字秀川永康人自號真一子仕孟昶
　　　　為朝散郎守尚書祠部員外郎賜紫金魚袋
　　　　其事迹未詳楊慎序古本㕘同契則以曉為
　　　　道士考王建之時杜光庭嘗以道士授官曉
<pb:KR5d0019_WYG_000-1b>
　　　　為道士亦事理所有但未知所據何書也葛
　　　　洪神仙傳稱魏伯陽作㕘同契五行相𩔖凡
　　　　三卷其説是周易其實假借爻象以論作丹
　　　　之意世之儒者不知神丹之事多作隂陽注
　　　　之殊失其㫖矣今案其書多借納甲之法言
　　　　坎離水火龍虎鉛汞之要以隂陽五行昏旦
　　　　時刻為進退持行之候後來言爐火者皆以
　　　　是書為鼻祖隋書經籍志不著録舊唐書經
<pb:KR5d0019_WYG_000-2a>
　　　　籍志始有周易㕘同契二卷周易五相𩔖一
　　　　卷而入之五行家殊非其本㫖曉序謂伯陽
　　　　先示青州徐從事徐乃隱名而注之至桓帝
　　　　時復以授同郡淳于叔通遂行于世而傳其
　　　　訣者頗尠其或然歟至鄭樵通志藝文略始
　　　　别立㕘同契一門載注本一十九部三十一
　　　　卷今亦多佚亡獨曉此本尚傳共分九十章
　　　　以應陽九之數又以歌鼎器一篇字句零碎
<pb:KR5d0019_WYG_000-2b>
　　　　難以分章獨存于後以應水一之數又撰明
　　　　鏡圖訣一篇附下卷之末曉自作前後序闡
　　　　發其義甚詳諸家註參同契者以此本為最
　　　　古至明嘉靖中楊慎稱南方有發地中石函
　　　　者得古文㕘同契以為伯陽真本反謂曉此
　　　　本淆亂經注好異者往往信之然朱子作㕘
　　　　同契考異其章次並從此本永樂大典所載
　　　　㕘同契本亦全用曉書而以俞琰諸家之注
<pb:KR5d0019_WYG_000-3a>
　　　　分𨽻其下則又此本為唐末之書授受逺有
　　　　端緒慎所傳本殆豐坊古大學之流殊荒誕
　　　　不足為信故今録參同契之注仍以此本為
　　　　冠焉乾隆四十六年九月恭校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　總　校　官(臣/)陸　費　墀
<pb:KR5d0019_WYG_000-4a>
周易參同契通真義序¶
按神仙𫝊真人魏伯陽者㑹稽上虞人也世¶襲簮琚
惟公不仕修真潜黙養志虚無博贍¶文詞通諸緯候恬
淡守素惟道是從每視軒¶裳如糠粃焉不知師授誰氏
得古文龍虎經¶盡獲妙旨乃約周易譔參同契三篇又
云未¶盡纎微復作補塞遺脱一篇⬤演丹經之𤣥¶奥所
述多以寓言借事隱顯異文密示青州¶徐從事徐乃隱
名而註之至後漢孝桓帝時¶<md:KR5d0019_HFL_000-001b>¶公復𫝊授與同郡淳于叔
<pb:KR5d0019_WYG_000-4b>
通遂行于世公譔¶參同契者謂修丹與天地造化同途
故托易¶象而論之莫不假借君臣以彰内外叙其坎離¶
直指永鉛列以乾坤奠量鼎器明之父母¶係以始終合
以夫婦拘其交姤譬諸男女顯¶以滋生析以隂陽𨗳之
反覆示之晦朔通以¶降騰配以卦爻形以變化隨之斗
柄取其周¶星分以晨昏脗諸刻漏故以乾坤為鼎器以¶
隂陽為隄防以水火為化機以五行為輔助¶以真鉛為
藥祖以𤣥精為丹基以坎離為夫¶<md:KR5d0019_HFL_000-002a>¶妻以天地為父母亘
<pb:KR5d0019_WYG_000-5a>
施八卦驅役四時分三¶百八十四爻循行火候運五星
二十八宿環¶列鼎中乃得水虎潜形寄庚辛而酉轉火
龍¶伏體逐甲乙以東旋易曰聖人有以見天下¶之賾而
擬諸其形容象其物宜公因取象焉¶非天下之至通其
誰能與于此哉乃見鑿開¶混沌擘裂鴻濛徑指天地之
靈根將為藥祖¶明視隂陽之聖母用作丹基泄一氣變
化之¶元漏大冶生成之本非天下之至達其孰能¶與于
此哉其或定刻漏分晷時簇隂陽走神¶<md:KR5d0019_HFL_000-002b>¶鬼蹙三千六
<pb:KR5d0019_WYG_000-5b>
百之正炁回七十二候之要津¶運六十四卦之隂符天
闗在手鼓二十四氣¶之陽火地軸由心天地不能匿造
化之機隂¶陽不能藏亭毒之本致使神變無方化生純¶
粹非天下之至明其孰能與于此哉契曰混¶沌金鼎黒
白相符龍馬降精牝牡襲氣如霜¶馬齒似玉犬牙水銀
與姹女同居朱汞共嬰¶兒合體分明藥質細露丹形盡
周已化之潛¶功大顯未萌之朕兆非天下之至誠其孰能¶
與于此哉其有假借爻象寓比事端不敢泄漏¶<md:KR5d0019_HFL_000-003a>¶天機未
<pb:KR5d0019_WYG_000-6a>
忍袐其𤣥理是以鋪舒不已覼縷¶再三欲罷不能遂成
篇軸葢欲指陳要道汲¶引將來痛彼有生之身竟作全
隂之鬼非天¶下之至仁其孰能與于此哉復有通徳三
光¶遊精八極服金砂而化形質餌火汞以煉精¶魂故得
體變純陽神生真宅落三尸而超三¶界朝上清而登上
仙非天下之至精其孰能¶與于此哉曉所分真契為章
義者葢以假借¶為宗上下無凖文泛而道正事顯而言
㣲後¶世議之各取所見或則分字而議或則合句¶<md:KR5d0019_HFL_000-003b>¶而箋
<pb:KR5d0019_WYG_000-6b>
不無⬤澮殊流因有妍媸亘起木學尋¶究難便洞明既
首尾之議論不同在取舍而¶是非無的今乃分章定句
所貴道理相黏合¶義正文及冀藥門附就故以四篇統
分二巻¶為九十章以隂陽九名曰分章通直義¶復以朱
書正文墨書旁義而顯然可覽也上¶卷分四十章中卷
分三十八章下巻分十二¶章内有歌鼎器一篇謂其辭
理鈎連字句零¶碎分章不得故獨存焉以應水一之數
也喻丹¶道隂陽之數備矣復次依約真契撰明鏡圖¶<md:KR5d0019_HFL_000-004a>¶訣
<pb:KR5d0019_WYG_000-7a>
一篇附于下卷之末將以重啓真契之户¶牖也曉因師
𫝊授嵗久留心不敢隱蔽𤣥文¶是謂課成真義庶希萬
一貽及後人也昌利¶化飛鶴山真一子彭曉序
